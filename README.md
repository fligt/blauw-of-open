
# Blauw of Open? - De Uitdaging van Open Source in de Praktijk 

*Enkele ambtelijke gedachten over open source in de Rijksdienst voor het Cultureel Erfgoed*

**Auteurs: Sablina Vis en Frank Ligterink**

## Hakblok 


Hier is en voetnoot[^1] 

Tot voor kort beperkte de discussie over het gebruik van Amerikaanse clouddiensten door Nederlandse overheden zich tot de enkele vraag in hoeverre de privacy van de Nederlandse burger gewaarborgd kon worden. Afzonderlijke overheidsdiensten en individuele ambtenaren zoals jij en ik hoefden hierover niet na te denken. Want er is zoiets als het *Rijksbreed Cloudbeleid* en bijvoorbeeld de richtlijn Baseline Informatiebeveiliging Overheid 'de BIO' [[1]](#fn1)  waarmee de privacy gewaarborgd zou zijn. Voor de gemiddelde ambtenaar die gebruik maakt van Microsoft Outlook, Teams en Powerpoint leek bovendien het alsof die cloud nog heel lang heel ver weg zou blijven. Maar niets is minder waar. Want de cloud komt naar ons toe deze zomer! De nieuwste noodzakelijke updates van deze Microsoft Office producten zijn voor hun werking afhankelijk van de Microsoft 365 cloud. Nog geen reden om wakker te worden. Want, werd ons verteld, we zorgen ervoor dat servers op Europese bodem staan, en de EU heeft goede afspraken met de VS over privacy. Bovendien werken we in onze zwaar afgeschermde Blauwe desktop omgeving. We zijn veilig. 

En toen was daar Trump. In een online [nieuwsbericht](https://www.rtl.nl/nieuws/economie/artikel/5497862/cloudgebruik-nederlandse-overheid-microsoft-google-amazon) van 10 maart 2025  kopt RTL: *Overheidsdiensten enorm afhankelijk van Amerikaanse cloud: 'Hoofd op hakblok gelegd'.*

In een recent [rondetafelgesprek](https://berthub.eu/articles/posts/digitale-soevereiniteit-rijksoverheid-13-februari-2025/) van de Tweede Kamer maken experts zoals Bert Hubert en [Marietje Schaake](https://www.atlascontact.nl/boek/de-tech-coup/) heel duidelijk dat we niet veilig zijn. De Nederlandse overheid is inmiddels vrijwel volledig afhankelijk van diensten van bedrijven uit de VS, dat onder Trump een nieuwe, en onvoorspelbare koers vaart. Het voorbeeld van het Internationaal Strafhof laat zien dat Trump in staat is om met een enkele Executive Order organisaties lam te leggen door sancties op te leggen aan toeleveranciers zoals Microsoft. Niet veilig dus. Daarom moeten we als overheid proberen [de afhankelijkheid van Amerikaanse Big Tech te verkleinen](https://decorrespondent.nl/15937/europa-is-veel-te-afhankelijk-van-amerikaanse-tech-waar-blijft-het-nederlandse-crisisteam-dat-onze-eigen-cloud-optuigt/c40b007b-e05b-02cb-0621-afbdd436514a). 

## Fuik 

Om te begrijpen hoe we in deze hachelijke situatie terecht zijn gekomen en waarom het, met name voor ons als overheid, zo moeilijk is om hieruit te geraken moeten we terug in de geschiedenis. In hun zorgvuldig gedocumenteerde boek *The Big Con - How the Consultancy Industry Weakens our Businesses, Infantalizes our Governments and Warps our Economies,* beschrijven Mariana Mazzucato en Rosie Collington hoe sinds de jaren '80 overheden onder het mom van efficiency steeds meer taken aan het bedrijfsleven hebben uitbesteed. En dat geldt zeker voor digitalisering. 'Niet onze kerntaak, wij voeren alleen de regie', wordt gezegd. Maar hoe kan je regie voeren over iets wat je niet begrijpt? Wat gebeurt er met het brein van een organisatie als het niet meer kan leren door te doen, omdat het het doen heeft uitbesteed? 

  
  

Deze trend heeft zich in de loop van de jaren geconsolideerd tot in de haarvaten van onze overheid door richtlijnen, kaders en beleid die het uitbesteden van digitalisering tot norm hebben verheven. Hierdoor is er nu sprake van 

 waardoor die het  complete monopolie van Microsoft in onze kantooromgeving en in onze hoofden hebben versterkt en alternatieven hebben verdrongen. Dieper in de fuik. 

## Keuken 

Het kan ook anders. De wereld van Open Science laat zien dat enthousiaste onderzoekers wereldwijd creatief met elkaar kunnen samenwerken en problemen kunnen oplossen door open source software te bouwen. De twee solide peilers onder dit succes zijn enerzijds een infrastructuur van vrije en open source software tools, zoals het Linux operating systeem, en anderzijds de open source licenties die garanderen dat iedereen vrij is om open source software te gebruiken, ervan te leren, aan te passen en te delen. In je keuken laten kijken heet dat. Uitproberen, fouten maken, leren, verbeteren. 


<a name="fn1">[1]</a>: https://www.digitaleoverheid.nl/overzicht-van-alle-onderwerpen/cybersecurity/bio-en-ensia/baseline-informatiebeveiliging-overheid/


https://www.rtl.nl/nieuws/economie/artikel/5497862/cloudgebruik-nederlandse-overheid-microsoft-google-amazon 



[^1]: mijn voetnoot 